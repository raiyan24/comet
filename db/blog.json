[
    {
        "id" : 1,
        "title" : "বুস্টার পেয়েছেন সোয়া ৪ কোটি মানুষ",
        "desc" : "স্বাস্থ্যমন্ত্রী জাহিদ মালেক বলেন, দেশে করোনাভাইরাস প্রতিরোধে চলতি বছরের ২২ আগস্ট পর্যন্ত ৩২ কোটি ৩১ লাখ ৯ হাজার ৫০০ ডোজ টিকা আমদানি করা হয়েছে। তিনি বলেন, দেশে টিকাদান কার্যক্রম শুরুর পর এ পর্যন্ত (২২ আসস্ট ২০২২) ১২ কোটি ৯৮ লাখ ৬০ হাজার ৫৭৮ জনকে টিকার প্রথম ডোজ, ১২ কোটি ১০ লাখ ৬৭ হাজার ৭৪০ জনকে দ্বিতীয় ডোজ এবং ৪ কোটি ২৭ লাখ ৬৯ হাজার ৭৭৭ জনকে টিকার তৃতীয় (বুস্টার) ডোজ দেয়া হয়েছে।"
    },
    {
        "id" : 2,
        "title" : "জ্বালানি তেলের দাম কমল লিটারে পাঁচ টাকা",
        "desc" : "ডিজেল, পেট্রোল, অকটেন ও কেরোসিনের দাম লিটারে পাঁচ টাকা করে কমিয়েছে সরকার। শুল্ক কমানোর পরদিনই জ্বালানি তেলের দাম সমন্বয় করল সরকার। ২৯ আগস্ট দিবাগত রাত ১২টা ১ মিনিট থেকে তেলের নতুন দাম কার্যকর হয়েছে।  গতকাল জ্বালানি ও খনিজ সম্পদ মন্ত্রণালয় এ সংক্রান্ত প্রজ্ঞাপন জারি করেছে। গত রোববার ডিজেলে আমদানি শুল্ক ১০ শতাংশ থেকে কমিয়ে পাঁচ শতাংশ করা হয়। আর পাঁচ শতাংশ আগাম কর প্রত্যাহার করা হয়। নতুন মূল্যহার অনুযায়ী, প্রতি লিটার ডিজেল ও কেরোসিনের দাম পড়বে ১০৯ টাকা, পেট্রল ১২৫ টাকা ও অকটেন ১৩০ টাকা।"
    }
]